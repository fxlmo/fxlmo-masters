{"date": "2021-11-19 07:04:02.379000+00:00", "ticker": "III", "mrkt_info": {"open": 1434.0, "close": 1443.0}, "html": "<div class=\"storyContent\" lang=\"fi\"><style type=\"text/css\">.storyContent * {border-color:inherit !important;outline-color:inherit !important;}</style><div>Eltel Networks</div>\n<p>Eltelin rakentamat verkkoyhteydet toteuttavat uuden puhtaamman energian tuotannon ja kysynn\u00e4n kohtaamista. Eltel ja tuuli- ja aurinkovoimapuistoja kehitt\u00e4v\u00e4 OX2 ovat allekirjoittaneet sopimukset 400 kV voimajohdon sek\u00e4 110 kV voimajohdon rakentamisesta OX2:n uuteen Lestij\u00e4rven tuulipuistoon Keski-Pohjanmaalla. Sopimusten yhteisarvo on noin 22 miljoonaa euroa.</p>\n<p style=\"margin-top:12px\"><span>Lestij\u00e4rven tuulipuistosta tulee valmistuessaan Suomen suurin tuulipuisto 69 turbiinillaan ja noin 455 MW kokonaisteholla. Valmistuttuaan tuulipuiston vuosittainen energiantuotanto on noin 1,3 terawattituntia, joka vastaa noin kahta prosenttia koko Suomen s\u00e4hk\u00f6ntuotannosta. Eltelill\u00e4 on merkitt\u00e4v\u00e4 rooli osana uusiutuvan ja kest\u00e4v\u00e4n energian ratkaisua hankkeen edetess\u00e4.</span></p>\n<p><span>Eltelin kokonaisuus koostuu kahdesta avaimet k\u00e4teen -toimituksesta. Ensimm\u00e4inen kokonaisuus k\u00e4sitt\u00e4\u00e4 58 km mittaisen 400 kV voimajohdon rakentamisen OX2:n uudelta Eltonevan s\u00e4hk\u00f6asemalta Fingridin Alaj\u00e4rven s\u00e4hk\u00f6asemalle, jonka kautta tuulis\u00e4hk\u00f6 sy\u00f6tet\u00e4\u00e4n kantaverkkoon. Toinen kokonaisuus sis\u00e4lt\u00e4\u00e4 24 km 110 kV voimajohtoa, jolla tuulipuiston osa-alueet puolestaan liittyv\u00e4t Eltonevan s\u00e4hk\u00f6asemaan.\u00a0</span></p>\n<p><span>Juha Luusua, toimitusjohtaja, Eltel Networks Oy: \u201dOX2 on Euroopassa merkitt\u00e4v\u00e4 tuulivoiman kehitt\u00e4j\u00e4 ja on hienoa tehd\u00e4 heid\u00e4n kanssaan yhteisty\u00f6t\u00e4 t\u00e4ss\u00e4 merkitt\u00e4v\u00e4ss\u00e4 uusiutuvan energian hankkeessa. Hankkeen kokoluokka on hyv\u00e4 esimerkki siit\u00e4, kuinka suuri vaikutus tuulivoiman rakentamisella on ja tulee olemaan Suomen alue- ja kantaverkkoon. Eltelill\u00e4 on Suomen s\u00e4hk\u00f6n jakelu- ja siirtoverkkojen rakentamisen ja yll\u00e4pidon suurimpana toimijana kyky vastata tuulipuistoissa kaapeloinnista, s\u00e4hk\u00f6asemista, voimajohto- ja kunnossapitopalveluista.\u201d</span></p>\n<p><span>Teemu Loikkanen, maajohtaja, OX2: \u201dLiittymisjohto on keskeinen osa tuulivoimapuiston infraa. Eltelill\u00e4 on kovan luokan osaamista ja kokemusta voimajohtojen rakentamisesta, jonka takia valitsimme heid\u00e4t kumppaniksemme t\u00e4h\u00e4n hankkeeseen. Nyt rakennettavalla 400 kV liittymisjohdolla voimme siirt\u00e4\u00e4 Lestij\u00e4rven projektin lis\u00e4ksi noin 800 MW tuulis\u00e4hk\u00f6\u00e4 muista hankkeista kantaverkkoon.\u201d</span></p>\n<p><span>Projekti alkaa vuoden 2022 ensimm\u00e4isell\u00e4 nelj\u00e4nneksell\u00e4 ja puisto valmistuu vuoden 2025 alussa.</span></p>\n<p><strong><span>Lis\u00e4tietoja:</span></strong></p>\n<p><span>Juha Luusua<br/>\ntoimitusjohtaja, Eltel Networks Oy<br/>\nPuh. 040 311 3005, juha.luusua@eltelnetworks.com</span></p>\n<p><span>Teemu Loikkanen<br/>\nMaajohtaja &amp; PPA, OX2<br/>\nPuh. 050 373 6243, teemu.loikkanen@ox2.com</span></p>\n<p><strong><span>Eltel</span></strong></p>\n<p><span>Eltel on johtava pohjoiseurooppalainen teknisten palveluiden toimittaja s\u00e4hk\u00f6- ja tietoliikenneverkkotoimialalla. Tarjoamme laajan valikoiman palveluita ulottuen suunnittelu-, rakentamis- ja yll\u00e4pitopalveluista aina kokonaisvaltaisiin projektitoimituksiin saakka. Haluamme osallistua kest\u00e4v\u00e4n ja vastuullisen huomisen rakentamiseen nykyisille ja tuleville sukupolville. Elteliss\u00e4 ty\u00f6skentelee noin 5,100 ty\u00f6ntekij\u00e4\u00e4, joista Suomessa noin 1,500. Liikevaihtomme vuonna 2020 oli 938 miljoonaa euroa. Osakkeemme on listattu Nasdaq Tukholmassa.</span></p>\n<p><a href=\"https://news.cision.com/fi/eltel-networks/r/eltelille-22-miljoonan-euron-sopimukset-ox2-tuulipuiston-voimajohtojen-rakentamisesta%2Cc3456587\" data-type=\"url\" class=\"tr-link\" translate=\"no\">https://news.cision.com/fi/eltel-networks/r/eltelille-22-miljoonan-euron-sopimukset-ox2-tuulipuiston-voimajohtojen-rakentamisesta%2Cc3456587</a></p>\n<p><a href=\"https://news.cision.com/fi/eltel-networks/i/eltel-van-in-winter-forest%2Cc2982123\" data-type=\"url\" class=\"tr-link\" translate=\"no\">Eltel van in winter forest</a></p><p class=\"line-break\"><br/></p><p class=\"tr-copyright\">(c) Copyright Waymaker BIT News - Cision 2021</p></div>"}