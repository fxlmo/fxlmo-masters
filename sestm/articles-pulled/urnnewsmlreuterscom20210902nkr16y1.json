{"date": "2021-09-02 07:00:14.040000+00:00", "ticker": "III", "mrkt_info": {"open": 1337.5, "close": 1338.5}, "html": "<div class=\"storyContent\" lang=\"fi\"><style type=\"text/css\">.storyContent * {border-color:inherit !important;outline-color:inherit !important;}</style><div>Eltel Networks</div>\n<p>Asiakkaan muuttaessa uuteen asuntoon s\u00e4hk\u00f6t kytket\u00e4\u00e4n p\u00e4\u00e4lle et\u00e4ohjattavalla s\u00e4hk\u00f6mittarilla. Mik\u00e4li et\u00e4kytkent\u00e4 ep\u00e4onnistuu tai s\u00e4hk\u00f6mittari vikaantuu, saapuu paikalle uuden sopimuksen mukaisesti Eltelin ty\u00f6ntekij\u00e4 ratkaisemaan ongelman.</p>\n<p>Eltel ja Helen S\u00e4hk\u00f6verkko ovat allekirjoittaneet sopimuksen Helsingin s\u00e4hk\u00f6njakeluverkon energiamittauksiin liittyvist\u00e4 kentt\u00e4t\u00f6ist\u00e4. Eltel vastaa jo Helen S\u00e4hk\u00f6verkon s\u00e4hk\u00f6njakeluverkon rakentamisesta ja kunnossapidosta ja osaltaan turvaa 400 000 loppuasiakkaan h\u00e4iri\u00f6t\u00f6nt\u00e4 s\u00e4hk\u00f6njakelua. S\u00e4hk\u00f6mittareihin liittyv\u00e4 palvelu sopii erinomaisesti Eltelin p\u00e4\u00e4kaupunkiseudun palvelukokonaisuuteen.</p>\n<p>Mika Nousiainen, mittausp\u00e4\u00e4llikk\u00f6, Helen S\u00e4hk\u00f6verkko: \u201dAsiakkaillemme s\u00e4hk\u00f6mittarin mittaustulos n\u00e4kyy tietenkin s\u00e4hk\u00f6laskulla. Yhti\u00f6n\u00e4 hy\u00f6dynn\u00e4mme laadukkaiden mittauspalveluiden tuottamaa dataa my\u00f6s monilla muilla tavoilla, muun muassa tunnistamalla s\u00e4hk\u00f6nk\u00e4yt\u00f6n muutoksia osana s\u00e4hk\u00f6verkon pitk\u00e4n t\u00e4ht\u00e4imen suunnittelua. S\u00e4hk\u00f6mittareiden tuottaman laatutiedon perusteella saamme my\u00f6s faktatietoa s\u00e4hk\u00f6mittareiden elinkaaresta. Teko\u00e4lyn analysoima data ohjaa p\u00e4\u00e4t\u00f6ksentekoamme miss\u00e4 aikataulussa Helsingin 400 000 s\u00e4hk\u00f6mittaria tulisi vaihtaa uusiin.\u201d\u00a0</p>\n<p>Juha Luusua, toimitusjohtaja, Eltel Networks Oy: \u201dT\u00e4m\u00e4 sopimus on hyv\u00e4\u00e4 jatkoa Eltelin pitk\u00e4aikaiseen mittauspalveluosaamiseen. Olemme viimeisen 15 vuoden aikana asentaneet yli 5,5 miljoonaa s\u00e4hk\u00f6mittaria. T\u00e4ll\u00e4 hetkell\u00e4 ty\u00f6skentelemme Ruotsissa ja Saksassa noin 1,5 miljoonan mittarin asennussopimusten parissa. Olen eritt\u00e4in iloinen, ett\u00e4 voimme j\u00e4lleen hy\u00f6dynt\u00e4\u00e4 merkitt\u00e4vi\u00e4 oppeja my\u00f6s Suomessa yhteisty\u00f6ss\u00e4 Helen S\u00e4hk\u00f6verkon kanssa.\u201d</p>\n<p>Eltel ottaa kokonaisuuden vastuulleen vuoden 2022 alussa. Sopimus jatkuu v\u00e4hint\u00e4\u00e4n vuoden 2026 loppuun saakka, optioiden kautta pidemp\u00e4\u00e4nkin. Sopimus tulee ty\u00f6llist\u00e4m\u00e4\u00e4n noin kymmenen mittaust\u00f6iden osaajaa.</p>\n<p><strong>Lis\u00e4tietoja:</strong></p>\n<p>Juha Luusua<br/>\ntoimitusjohtaja, Eltel Networks Oy<br/>\nPuh. 040 311 3005, juha.luusua@eltelnetworks.com</p>\n<p>Mika Nousiainen<br/>\nMittausp\u00e4\u00e4llikk\u00f6, Helen S\u00e4hk\u00f6verkko Oy<br/>\nPuh. 050 364 1852, mika.nousiainen@helen.fi</p>\n<p><a href=\"https://news.cision.com/fi/eltel-networks/r/helsingin-sahkonjakeluverkon-mittauspalveluiden-kenttatyot-eltelille%2Cc3408622\" data-type=\"url\" class=\"tr-link\" translate=\"no\">https://news.cision.com/fi/eltel-networks/r/helsingin-sahkonjakeluverkon-mittauspalveluiden-kenttatyot-eltelille%2Cc3408622</a></p>\n<p><a href=\"https://news.cision.com/fi/eltel-networks/i/eltelin-asentaja-toni-toppari-tyoskentelemassa-mittariasennuksen-parissa%2Cc2950003\" data-type=\"url\" class=\"tr-link\" translate=\"no\">Eltelin asentaja Toni Toppari ty\u00f6skentelem\u00e4ss\u00e4 mittariasennuksen parissa</a></p><p class=\"line-break\"><br/></p><p class=\"tr-copyright\">(c) Copyright Waymaker BIT News - Cision 2021</p></div>"}